---
title: آنالیز ژنتیکی شیوع ویروس کووید-۱۹. شرح گزارش ۱۵ می ۲۰۲۰.
authors:
  - Sidney M. Bell
  - Emma Hodcroft
  - Nicola Müller
  - Cassia Wagner
  - James Hadfield
  - Richard Neher
  - Trevor Bedford
authorLinks:
  - https://twitter.com/sidneymbell
  - https://neherlab.org/emma-hodcroft.html
  - https://bedford.io/team/nicola-mueller/
  - https://bedford.io/team/cassia-wagner/
  - https://bedford.io/team/james-hadfield/
  - https://neherlab.org/richard-neher.html
  - https://bedford.io/team/trevor-bedford/
affiliations: "Fred Hutch, Seattle, USA; Biozentrum, Basel, Switzerland; CZI, CA, USA"
translators:
  - Alireza Zamanidahaj
  - Marziye Jafariyazani
  - Mahan Ghafari
translatorLinks:
  - https://twitter.com/dahaj1897
  - https://github.com/marziye-jy
  - https://twitter.com/Mahan_Ghafari
license: "CC-BY"
licenseLink: "https://creativecommons.org/licenses/by/4.0/"
dataset: "https://nextstrain.org/ncov/global/2020-05-14?d=tree&l=clock&legend=closed"

abstract: "  گزارش وضعیت نکست‌استرین از داده های ژنتیکی که به صورت عمومی در دسترس هستند برای رهگیری شیوع و فرگشت سارس-کووید-۲ استفاده می‌کند. این هفته، نگاه اجمالی به اثرات جهش‌های ویروس بر روی همه‌گیری کووید-۱۹ خواهیم داشت. " 
---
<!-- Translators: Only text after : in the above ^ needs to be translated -->
<!-- Comment tags like these do not need to be translated, they are only to help you! -->
<!-- Ensure that links always end in a 'letter' (. counts) If some kind of text doesn't follow them, it breaks the slide. -->
<!-- numbers can be tagged ilke this: 161</tag> - this is just for us to help find them to update! Just leave in the </tag> bit. -->

<!-- This is left-side text -->
# [شرح اجرایی](https://nextstrain.org/ncov/2020-05-14?d=tree,entropy&p=grid)

ما ژنوم ۵۱۹۳ کووید-۱۹ که به طور عمومی در دسترس هستند را تجزیه و تحلیل کرده‌ایم. با مقایسه‌ی این ژنوم‌ها می‌توانیم چگونگی حرکت کووید-۱۹ در دنیا و فرگشت آن را مشخص کنیم. در بروزرسانی این هفته، بر روی جهش‌های ویروس تمرکز می‌کنیم.
<br><br>
* جهش ‌های ویروس از کجا نشأت می‌گیرند (که طبیعی هستند!)  
* نرخ جهش سارس-کووید-۲ (که بسیار معمولی است)
* چند نژاد از سارس-کووید-۲ در چرخش است (تا جایی که می‌دانیم)
* چگونه جغرافیا و اپیدمیولوژی تفاوت های درک شده از ژنوتیپ ویروس را تحت تاثیر قرار می‌دهند (قسمت سخت‌تر ماجرا) 


<!-- ############ SLIDE BREAK ############# -->

<!-- This is left-side text 2-->
# [منابع کووید-۱۹](https://nextstrain.org/ncov/global/2020-05-14?d=tree&p=full&legend=closed)

#### منابع نکست استرین
* [از اینجا شروع کنید: چگونه فیلوژنتیک را بخوانیم](https://nextstrain.org/narratives/trees-background/fa).
* [گزارش های قبلی](https://nextstrain.org/ncov-sit-reps/).
* [رشته توئیت‌های توضیحی](https://bedford.io/misc/twitter/).
* [پیش‌زمینه در مورد کروناویروس ها](https://nextstrain.org/help/coronavirus/human-CoV).
* [تصورات غلط متداول](https://nextstrain.org/narratives/ncov/sit-rep/fa/2020-03-13?n=11).

#### منابع خارجی
* [(جهش‌ها و شیوع ویروس کورونا(نیویورک تایمز](https://www.nytimes.com/interactive/2020/04/30/science/coronavirus-mutations.html).
* [سوالات متداول](https://covid19.fas.org/l/en).
* [گزارش وضعیت سازمان بهداشت جهانی](https://www.who.int/emergencies/diseases/novel-coronavirus-2019/situation-reports).
* [منابع CDC](https://www.cdc.gov/coronavirus/2019-ncov/index.html).

<!-- This is the right-side text -->
```auspiceMainDisplayMarkdown

# وقفه در گزارش‌های وضعیت هفتگی
<p>
در اوایل دوران همه گیری، نامشخص بود که سارس-کووید-۲ چگونه بین کشورها منتقل می‌شود، و در کجاها منجر به انتقال منطقه‌ای می شود، و این انتقال های منطقه‌ای چگونه به هم مرتبط اند.
در طول چهار ماه گذشته، ما سعی کردیم به این سوالات و سوالات دیگر در این گزارش های هفتگی بپردازیم. در این مرحله از همه گیری، مشخص است که الگوهای بزرگ مقیاس نسبتا مشابهی در مناطق و کشورهای مختلف وجود دارد: 
</p>
<p/>

- شیوع‌ها در نقاط مختلف دنیا، حتی دورترین نقاط نسبت به هم، به شدت با هم مرتبط‌اند.<p/>



- در نتیجه‌ی سفرها و مهاجرت افراد، این ویروس به دفعات متعدد وارد اکثر جوامع شده است.<p/>

 
- بعد از ورود ویروس به جوامع، در موارد زیادی ویروس بدون اینکه باعث انتقال‌های همه‌گیر شود از بین می‌رود . بعضی از این ورودها هم با توجه به شرایط منطقه و تا حدی هم شانس، منجر به همه گیری منطقه‌ای می‌شوند.<p/>
 

- درنهایت، هرکدام از این شیوع‌های منطقه‌ای منجر به ورود ویروس به مناطق جدیدی می‌شود.<p/>

جای تعجب نیست که ما این الگوها را در کشورهایی که موج اول بیماری را تجربه می‌کنند میبینم. اما نگران‌کننده‌تر این است که این الگوها را در کشورهایی که موج اول بیماری را ماه‌ها پیش، پشت سر گذاشته‌اند هم مشاهده می‌کنیم، که ناشی از ورود مجدد ویروس به این کشورها است.
درنهایت، این الگوها زمانی شکسته می‌شوند که کشوری بتواند به اندازه کافی تست انجام دهد و بیماران را بلافاصله ردیابی و قرنطینه کند.


<br><br>

این بدین معنی است که شیوع در نقاط مختلف جهان به شدت به هم مرتبط است، و مبارزه با کووید-۱۹ همواره جهانی خواهد بود، ما نمی‌توانیم این ویروس را در جایی شکست دهیم بدون اینکه در بقیه مکان‌ها هم شکست خورده باشد.

<br><br>

در این مرحله از همه‌گیری، اپیدمیولوژی ژنومی به صورت فوری در همه مناطق از طریق اداره‌های بهداشت عمومی منطقه، مورد نیاز است.

<br><br>

با توجه به این‌ها، این فعلا گزارش آخر ما خواهد بود، البته تلاش می کنیم از گزارش‌های این چنینی از اداره‌های بهداشت عمومی منطقه‌ای حمایت کنیم. 

<br><br>

البته ما قطعا به بروز رسانی روزانه داد‌ه‌ها در سطح منطقه‌ای و جهانی را به محض در دسترس قرار گرفتن نمونه‌های جدید ادامه می‌دهیم. 
زمانی که داده‌ها در مقیاس بزرگ، اطلاعات جدیدی بدهند ما گزارشهای دیگری اضافه خواهیم کرد.
تمامی این بروز رسانی‌‌ها (مانند همیشه) در اکانت [توییتر نکست‌استرین](https://twitter.com/nextstrain) منتشر خواهد شد. 
 
<br><br>
همچنین می‌توانید تمامی گزارشهای قبلی ما <a href="https://nextstrain.org/ncov-sit-reps/"> را از این لینک مشاهده کنید</a>.

```

<!-- ############ SLIDE BREAK ############# -->
<!-- This is left-side text -->
# [تغییر ژنوم ویروس در طی زمان طبیعی است ](https://nextstrain.org/ncov/global/2020-05-14?c=num_date&d=tree,entropy&m=div&p=full&legend=open)

سارس-کووید-۲ که باعث بیماری کووید-۱۹ می‌شود یک [کروناویروس‌](https://nextstrain.org/help/coronavirus/human-CoV) است. مانند دیگر ویروس‌های این خانواده ژنوم سارس-کووید-۲ بجای دی ان ای (DNA) از آر ان ای (RNA) تشکیل شده است. 
<br><br>
ویروس‌ها سلول‌ها را مورد هجوم قرار می‌دهند چرا که برای تکثیر به ساختار‌های داخل سلول نیاز دارند. این فرایند برای ویروس‌هایی که از آر ان ای تشکیل شده اند دارای خطای بالایی است چرا که بیشتر آر ان ای پلیمریزها (ماشین‌های مولکولی که کپی آر ان ای را می‌سازند) توانایی تصحیح کار خود را ندارند. این موضوع باعث جهش‌های مکرر در ژنوم ویروس می‌شود که طبیعی و قابل انتظار است.  
<br><br>
نکته مهم این است که اکثریت قریب به اتفاق این جهش‌ها ویروس را "می شکنند"، به این معنی که دیگر قادر به انتقال و یا تکثیر نخواهند بود، یا ویروس را به دلیل [رمزگذاری اضافی](https://en.wikipedia.org/wiki/Synonymous_substitution) اصلا تغییری نمی دهند.
این بدان معنی است که جهش ها به هیچ وجه پروتئین‌ها و بنابراین عملکرد ویروس را تغییر نمی دهند.
سایر تغییرات ممکن است پروتئین ویروس را به میزان بسیار کمی تغییر دهد، اما به هیچ وجه عملکرد آن را تحت تأثیر قرار نمی دهد.
به ندرت تغییر در کد ژنتیکی ویروس می‌تواند به آن کمک کند که بهتر انتقال یابد و یا تکثیر شود، اما تقریباً همه این تغییرات تأثیر ناچیزی دارند.

<!-- ############ SLIDE BREAK ############# -->
<!-- This is left-side text -->
# [تغییر در کد ژنتیکی ویروس ها برای ردیابی شیوع بیماری مفید است](https://nextstrain.org/ncov/global/2020-05-14?c=gt-ORF3a_57&d=tree,entropy&f_division=New%20York&m=div&p=full)

این تفاوت در ژنوم بین ویروس ها می تواند به عنوان رشته‌ای از شواهد برای ردیابی تاریخچه‌ی یک نمونه‌ی مشخص استفاده شود.
درست همانطور که افراد خانواده شما ترکیبات منحصر به فردی از خصوصیات ژنتیکی را به اشتراک می گذارند، نمونه های ویروسی که به هم مرتبط هستند هم ترکیبات منحصر به فردی از جهش های ژنتیکی را به اشتراک می گذارند.
<br><br>
به عنوان مثال، در اینجا "درخت خانوادگی" ویروسی را می‌بینید که رنگ هر نمونه نشان می دهد که کدام اسیدآمینه در یک مکان خاص در ژنوم ویروسی وجود دارد (ژن "ORF3a" ، سایت ۵۷).
<br><br>
با برجسته‌سازی نمونه‌های نیویورک، می بینیم که بیشتر موارد نیویورک و اروپا دارای اسیدآمینه هیستیدین ("H") به جای گلوتامین ("Q") در این جایگاه هستند. این موضوع، در کنار تمامی جایگاه‌های دیگر در ژنوم، به ما می‌گوید که این موارد با یکدیگر ارتباط نزدیکی دارند.
<br><br>
همچنین می توانید جایگاه در ژن "ORF3a" را که در پایین سمت چپ جدول هایلایت شده‌است، مشاهده کنید.
<br><br>
برای توضیح عمیق‌تر این مفاهیم، ما [ارائه تصویری](https://www.nytimes.com/interactive/2020/04/30/science/coronavirus-mutations.html) جاناتان کوروم و کارل زیمر را توصیه می کنیم.


<!-- ############ SLIDE BREAK ############# -->
<!-- This is left-side text -->
# [نرخ تکاملی سارس-کووید-۲ برای کوروناویروس‌ها معمولی است](https://nextstrain.org/ncov/global/2020-05-14?c=num_date&d=tree,entropy&l=clock&p=full)

از آنجا که ژنوم‌های ویروس حتما تغییر می‌کند، این تفاوت ها در طول زمان با نرخ ثابتی جمع می‌شوند.
<br><br>
در اینجا، محور x تاریخ جمع‌آوری هر نمونه را نشان می‌دهد. محور y، تعداد کل جهش‌ها را نشان می دهد که هر نژاد از ریشه درخت دور است. رنگ هر نمونه، نشانگر تاریخ جمع‌آوری آن است.
<br><br>
در حالی که مطمئناً برخی داده‌های پرت وجود دارند، می بینیم که به طور متوسط نرخ تغییرات، ۲۴ تغییر در سال می شود. این بدین معنی است که اگر یک ویروس منفرد از شخصی به شخص دیگر به مدت یک سال منتقل شود، انتظار داریم کل ژنوم آن تا پایان سال تقریباً ۲۴ مورد جهش داشته باشد.
از آنجا که کل ژنوم سارس-کووید-۲ تقریباً  ۳۰۰۰۰ پایه دارد، این نرخ تقریباً ۱ جهش در هر ۱۰۰۰ پایه در سال است.
<br><br>
برای مقایسه، نرخ جهش آنفلوانزا به طور متوسط ۲ جهش در هر ۱۰۰۰ پایه در سال است، و اچ آی وی به طور متوسط ۴ جهش در هر ۱۰۰۰ پایه در سال است.

<!-- ############ SLIDE BREAK ############# -->
<!-- This is left-side text -->
# [تا جایی که می‌دانیم، تنها ۱ نژاد از سارس-کووید-۲ وجود دارد](https://nextstrain.org/ncov/global/2020-05-14?branchLabel=clade&c=clade_membership&d=tree&p=full)

گزارش های متعددی در مورد چندین "نژاد" از سارس-کووید-۲ منتشر شده است.
اول یک توضیح: وقتی ویروس شناسان از کلمه "نژاد" استفاده می‌کنند، اغلب فقط به عنوان یک نام‌گذاری مفید است که همه ما بتوانیم به همان گروه از نمونه‌ها اشاره کنیم(به عنوان مثال، نام‌گذاری گروه‌های ما که در اینجا نشان داده شده است). این امر نشانگر تفاوت‌های عملکردی شناخته شده نیست.

<br><br>
از سویی دیگر، "نژاد" می تواند برای اشاره به ژنوتیپ‌های ویروسی که از نظر عملکردی متمایز هستند استفاده شود، مثلا از نظر بیولوژیکی (به عنوان مثال، بیماری زایی یا شدت بیماری) و یا اپیدمیولوژیکی (به عنوان مثال قابلیت انتقال).
نکته مهم این است که تعیین اینکه آیا دو ژنوتیپ در واقع از نظر عملکردی با هم تفاوت دارند نیاز به داده‌های تجربی، بالینی و اپیدمیولوژیکی بسیار بیشتری از آنچه در حال حاضر در اختیار داریم، دارد.

<br><br>
یكی از برجسته‌ترین فرضیه‌ها در مورد نژادهای سارس-کووید-۲، نژاد "D614" و "G614" را مقایسه می كند.


<!-- ############ SLIDE BREAK ############# -->
<!-- This is left-side text -->
# [D614G ممکن است مربوط به انتقال پذیری باشد، اما می تواند با جغرافیا هم توضیح داده شود](https://nextstrain.org/ncov/global/2020-05-14?c=gt-S_614&gmax=25778&gmin=21082&p=full)

[یک مقاله در مرحله قبل چاپ اخیر](https://www.biorxiv.org/content/10.1101/2020.04.29.069054v1) نشان می‌دهد که یک جهش منفرد، D614G (تغییر از اسید آمینه "D" به "G" در جایگاه ۶۱۴ در پروتئین "S" ("سنبله"))، ممکن است مسئول افزایش قابلیت انتقال سارس-کووید-۲ باشد.

<br><br>
در بسیاری از مناطق جغرافیایی، فراوانی نسبی 614G در مقایسه با 614D با گذشت زمان افزایش یافته است.
اگر ژنوتیپ خاصی منجر به انتقال‌پذیری بیشتر شود، انتظار داریم که فراوانی آن به مرور زمان افزایش یابد.
با این وجود توضیحات دیگری هم وجود دارد، که چرا فراوانی نسبی برخی ژنوتیپ ها با گذشت زمان افزایش می یابد.

<br><br>
برای این جایگاه، ما تعدادی از موقعیت های جغرافیایی را مشاهده می‌کنیم که در ابتدا بیشتر سلسله ویروسی در گردش دارای ژن هم‌ردیف D بودند. بعدها، این تعادل به گونه‌ای تغییر می کند که بیشتر سلسله‌ها ژن هم‌ردیف G دارند.
<br><br>
با این حال، این فقط می تواند یک اثر جانبی از سیر طبیعی این همه‌گیری باشد.
در اوایل همه گیری، بیشتر نژادهای صادر شده از چین دارای ژن هم‌ردیف D بودند. بعدها، بیشتر نژادها در ایتالیا دارای ژن هم‌ردیف G بودند. اخیراً، شاهد صادرات بیشتر ویروس از اروپا نسبت به آسیا هستیم (اگرچه مطمئناً در اینجا خطاهای نمونه برداری وجود دارد).
بنابراین، این می تواند ناشی از این باشد که این ژنوتیپ خاص صرفا خوش شانس بوده است، و چون ابتدا به آنجا رسیده، به سرعت هم در حال گسترش است.
<br><br>
در مورد ارزش نسبی این دو فرضیه بحث مفصلی وجود دارد. مهم این خواهد بود که با دقت این موارد را از هم تفکیک کنیم، اما هنوز اجماع علمی در مورد این موضوع نداریم. برای توضیح بیشتر [این رشته توئیت را ببینید](https://twitter.com/trvrb/status/1257825352660877313).


<!-- ############ SLIDE BREAK ############# -->
<!-- This is left-side text 13-->
# [کارهایی که شما می توانیدانجام دهید](https://nextstrain.org/ncov/2020-05-08?c=country&d=map&p=full)
#### ... به صورت فردی
* رعایت فاصله گیری اجتماعی بصورت سختگیرانه، مخصوصاً اگر در گروه‌های پر خطر قرار دارید.
* به یاد داشته باشید حتی اگر شما در هیچ گروه پر خطری نیستید، بسیاری از افراد اطراف شما در خطر هستند. این موارد را رعایت کنید تا از دیگران مراقبت کرده باشید.  
* دست های خود را بشویید، در حدی که انگار یک فلفل خرد کرده‌اید، و حالا باید لنز چشم خود را تعویض کنید. 
* تا حد ممکن در خانه بمانید - مخصوصاً اگر مریض هستید. مایحتاج لازم برای قرنطینه در صورت لزوم را داشته باشید
* اگر کارفرما هستید، کارمندان خود را ترغیب کنید که تا حد ممکن از خانه کار کنند. 

#### ... به عنوان یک مسئول
* تست را رایگان کنید و بصورت وسیع در دسترس قرار دهید. 
* تدابیر قوی برای فاصله گیری اجتماعی به اجرا در بیاورید.  
* بودجه و اقدامات اجرایی برای ردیابی افراد مرتبط با مبتلایان فراهم کنید.
* از افرادی که تحت تاثیر فاصله گیری اجتماعی قرار گرفته‌اند به صورت مالی حمایت کنید. 

<!-- This is the right-side text -->
```auspiceMainDisplayMarkdown
# نتیجه گیری  

#### ویروس ها به طور طبیعی همانطور که تکثیر می شوند، جهش پیدا می‌کنند. این امری طبیعی است. جهش‌ها همچنین می‌تواند به ما در ردیابی همه‌گیری کمک کند.

#### نرخ جهش سارس-کووید-۲ برای خانواده کروناویروس‌ها بسیار معمولی است.

#### تا آنجا که می‌دانیم، فقط یک "نژاد" به لحاظ عملکردی برای سارس-کووید-۲ وجود دارد.

#### جدا کردن اثرات بیولوژیکی جهش‌های خاص دشوار است - بسیاری از تفاوت های شناخته شده را می توان به تصادف و عوامل اپیدمیولوژیک نسبت داد.
```

<!-- ############ SLIDE BREAK ############# -->

<!-- This is left-side text -->
# [اعتبار علمی](https://nextstrain.org/ncov/global/2020-05-14?d=tree&c=author)

ما می‌خواهیم از کار شگفت‌انگیز و به موقع انجام شده‌ی همه دانشمندان در حال کار بر روی این همه گیری جهانی، به ویژه افرادی که در چین کار می‌کنند قدردانی کنیم.
تنها با به اشتراک گذاری سریع داده‌های ژنتیکی و آماری، تحلیل‌های این چنینی برای ما ممکن است.
<br><br>
** ترغیبتان می‌کنیم که روی گزینه 'EXPLORE THE DATA YOURSELF' کلیک کنید و برای یافتن لیست تمامی نویسندگان به پایین صفحه بروید، نویسنده هر رشته مجزا با کلیک کردن بر روی نمودار درختی نشان داده می‌شود.

<br><b>
با سپاس و قدردانی از GISAID برای در اختیار گذاشتن این پلتفرم که از طریق آن داده‌ها بارگذاری و به اشتراک گذاشته‌ می شوند. 


