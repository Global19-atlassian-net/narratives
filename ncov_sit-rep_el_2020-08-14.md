---
title: Ενημερώσεις γονιδιωματικής επιδημιολογίας σχετικά με τον COVID-19, Αύγουστος 2020
authors:
  - James Hadfield
  - Cassia Wagner
  - Eli Harkins
  - Trevor Bedford
  - Richard Neher
  - Emma Hodcroft
authorLinks:
  - https://bedford.io/team/james-hadfield/
  - https://bedford.io/team/cassia-wagner/
  - https://bedford.io/team/eli-harkins/
  - https://bedford.io/team/trevor-bedford/
  - https://neherlab.org/richard-neher.html
  - https://neherlab.org/emma-hodcroft.html
affiliations: "Fred Hutch, Seattle, USA; Biozentrum, Basel, Switzerland"
translators:
  - Sofia Paraskevopoulou
  - Sotiris Salloumis
translatorLinks:
  - https://github.com/akifoss
  - https://github.com/codergr
license: "CC-BY"
licenseLink: "https://creativecommons.org/licenses/by/4.0/"
dataset: "https://nextstrain.org/ncov/global/2020-08-11?d=map"
date: "14 Αυγούστου 2020"
abstract: "
Αυτή τη στιγμή η πανδημία βρίσκεται σε εξάπλωση σε όλον τον κόσμο, με πάνω από [1.5 εκατομμύρια κρούσματα κάθε εβδομάδα](https://www.who.int/emergencies/diseases/novel-coronavirus-2019/situation-reports), συνολικό αριθμό κρουσμάτων [18 εκατομμύρια](https://ourworldindata.org/covid-cases) και περισσότερους από [600,000 θανάτους](https://ourworldindata.org/covid-deaths).
\n\n
### Η κατάσταση συνοψίζεται [από τον ΠΟΥ στις 2 Αυγούστου 2020](https://www.who.int/emergencies/diseases/novel-coronavirus-2019/situation-reports):
\n\n
### **\"Καθώς οι χώρες έχουν χαλαρώσει τα μέτρα δημόσιας υγείας και κοινωνικής απόστασης που είχαν αρχικά εφαρμοστεί για τον περιορισμό του ιού, κάποιες από αυτές τις χώρες έχουν παρατηρήσει ομαδοποίηση ή αναζωπύρωση κρουσμάτων. Η επικινδυνότητα και η ευπάθειες μεγεθύνονται περαιτέρω σε καταστάσεις που είναι εύθραυστες, με περιορισμένες πηγές και με ενεργές διαμάχες.\"**
\n\n
### Η αλληλούχηση γονιδιωμάτων του SARS-CoV-2 έχει συνεχιστεί αδιάκοπα σε όλο τον κόσμο και με αυτά τα δεδομένα χρησιμοποιούμε το Nextstrain για να ακολουθήσουμε τη γεωγραφική κίνηση και εξέλιξη του ιού.
Μέχρι σήμερα, υπάρχουν πάνω από 75.000 αλληλουχίες δημοσίως διαθέσιμες από τις μισές χώρες του κόσμου - ένα αξιόλογο κατόρθωμα των επιστημόνων και των εργαζόμενων στον τομέα της δημόσιας υγείας.
\n\n
### Χρησιμοποιούμε δειγματοληπτικές προσεγγίσεις για να αφαιρέσουμε πιθανά φαινόμενα δειγματοληπτικής μεροληψίας ώστε να εξασφαλίσουμε ότι οι περιοχές και οι χρονολογικές περίοδοι εμπεριέχονται σωστά στην ανάλυσή μας.
(Αυτό επίσης μας βοηθά να ανταπεξέλθουμε στις υπολογιστικές απαιτήσεις.)
\n\n
### Εδώ μπορείτε να δείτε τη γεωγραφική διασπορά ~4300 γονιδιωμάτων.
Κάθε κύκλος βρίσκεται στο κέντρο κάθε ξεχωριστής χώρας, τα χρώματα αντιστοιχούν σε περιοχές και η ακτίνα του κύκλου είναι αντίστοιχη σε κλίμακα του αριθμού των γονιδιωμάτων από την αντίστοιχη χώρα ([αναζητήστε εδώ βοήθεια σχετικά με την ανάγνωση του χάρτη στο Nextstrain](https://nextstrain.org/docs/visualisation/map-interpretation)).
\n\n
### Σε αυτή την αναφορά εξετάζουμε την παγκόσμια γονιδιωματική επιδημιολογία του COVID-19 και παρέχουμε επιστημονικές ενημερώσεις για κάθε περιοχή του κόσμου.
"
---
<!-- Translators: Only text after : in the above ^ needs to be translated -->
<!-- Please add your names & links to the 'translators' section above -->
<!-- Comment tags like these do not need to be translated, they are only to help you! -->
<!-- Ensure that links always end in a 'letter' (. counts) If some kind of text doesn't follow them, it breaks the slide. -->


<!-- ############ SLIDE BREAK ############# -->
<!-- table of contents slide -->
# [Περίληψη COVID-19](https://nextstrain.org/ncov/global/2020-08-11?d=map)

### Περιεχόμενα
* [Παγκόσμια κατανομή των κλάδων](https://nextstrain.org/narratives/ncov/sit-rep/el/2020-08-14?n=2)
* [Μεταλλαγή D614G της πρωτεΐνης ακίδας](https://nextstrain.org/narratives/ncov/sit-rep/el/2020-08-14?n=3)
* [Η κατάσταση στην Ασία](https://nextstrain.org/narratives/ncov/sit-rep/el/2020-08-14?n=5)
* [Η κατάσταση στην Ωκεανία](https://nextstrain.org/narratives/ncov/sit-rep/el/2020-08-14?n=7)
* [Η κατάσταση στην Ευρώπη](https://nextstrain.org/narratives/ncov/sit-rep/el/2020-08-14?n=10)
* [Η κατάσταση στην Νότια Αμερική](https://nextstrain.org/narratives/ncov/sit-rep/el/2020-08-14?n=13)
* [Η κατάσταση στην Αφρική](https://nextstrain.org/narratives/ncov/sit-rep/el/2020-08-14?n=15)
* [Η κατάσταση στην Βόρεια Αμερική](https://nextstrain.org/narratives/ncov/sit-rep/el/2020-08-14?n=17)
* [Επίλογος](https://nextstrain.org/narratives/ncov/sit-rep/el/2020-08-14?n=19)
* [Ευχαριστίες](https://nextstrain.org/narratives/ncov/sit-rep/el/2020-08-14?n=20)

#### Πηγές Nextstrain
* [ΞΕΚΙΝΗΣΤΕ ΕΔΩ: Πώς να ερμηνεύσετε φυλογενετικά δέντρα](https://nextstrain.org/narratives/trees-background/el)
* [Προηγούμενες αναφορές κατάστασης](https://nextstrain.org/ncov-sit-reps/)
* [Πληροφορίες σχετικά με τους κορωνοϊούς](https://nextstrain.org/help/coronavirus/human-CoV)

<!-- This is the right-side text -->
```auspiceMainDisplayMarkdown

# Γενική περίληψη

Σε αυτή την αναφορά αναλύσαμε τα δημοσίως διαθέσιμα γονιδιώματα SARS-CoV-2. Συγκρίνοντάς τα μεταξύ τους, μπορούμε να κατανοήσουμε πώς η νόσος COVID-19 μετακινείται στον κόσμο και πώς διασπείρεται τοπικά.

- Η Ασία έχει μεγαλύτερα ποσοστά των κλάδων 19A & 19B, με τους κλάδους 20A, 20B & 20C να κυριαρχούν στην Ευρώπη και τη Βόρεια Αμερική.

- Παγκόσμια, μπορούμε ξεκάθαρα να παρατηρήσουμε αύξηση της συχνότητας της μεταλλαγής D614G της πρωτεΐνης ακίδα. Σύμφωνα με ορισμένες υποθέσεις, αυτή η μεταλλαγή είναι υποψήφια για την πρόκληση της αύξησης της μεταδοτικότητας του SARS-CoV-2. 

- Προκειμένου να απεικονίσουμε καλύτερα σε πραγματικό χρόνο τα δεδομένα του SARS-CoV-2 στον κόσμο, πραγματοποιούμε 6 τοπικές και 1 παγκόσμια αναλύσεις που ανανεώνονται κάθε εβδομάδα.

- Στην Ασία υπήρξαν πολλαπλές διασπορές ανάμεσα σε χώρες από την αρχή ακόμα της πανδημίας. Πρόσφατα παρατηρήσαμε κινητικότητα του ιού εντός των χωρών, ένα μοτίβο που βλέπουμε στις περισσότερες περιοχές.

- Στην Ωκεανία, τα κρούσματα της Νέας Ζηλανδίας είναι περιορισμένα σε ένα στενό χρονικό διάστημα, γεγονός που αντιστοιχεί στην εξάλειψη του ιού (μέχρι αυτή την εβδομάδα). Το πρόσφατο κύμα κρουσμάτων της Αυστραλίας, τουλάχιστον από δείγματα που έχουν ληφθεί προς το παρόν, φανερώνεται με τη μορφή συμπλεγμάτων που προέρχονται από την υφιστάμενη ποικιλομορφία σε προηγούμενο στάδιο.

- Ο SARS-CoV-2 εξαπλώθηκε πάρα πολύ γρήγορα στην Ευρώπη - πιθανά ο ιός είχε μεταδοθεί σε πολλές χώρες πριν ακόμα γίνει αντιληπτός. Το αποτέλεσμα είναι ένα μοτίβο έντονης ανάμιξης των ευρωπαϊκών δειγμάτων από την αρχή ακόμα της πανδημίας, καθιστώντας δύσκολη τη διάκριση και ταυτοποίηση εισαγωγών από το ένα μέρος στο άλλο. Ωστόσο πρόσφατα βλέπουμε ένα πιο διαχωρισμένο μοτίβο με αντιστοίχιση σε συγκεκριμένες χώρες, καθώς η διασπορά του ιού περιορίστηκε μέσω των ταξιδιωτικών περιορισμών.

- Όπως και άλλες περιοχές, η Νότια Αμερική είχε πολλαπλές εισαγωγές, καλύπτοντας σχεδόν όλη την ποικιλομορφία του SARS-CoV-2. Μετά την επιβολή ταξιδιωτικών περιορισμών οι αλληλουχίες ομαδοποιούνται πιο ξεκάθαρα. Δυστυχώς παρά τις σοβαρές τοπικές επιδημίες που είναι ακόμα ενεργές σε πολλές χώρες, δεν υπάρχουν διαθέσιμες αλληλουχίες από πρόσφατα δείγματα.

- Η Αφρική είχε επίσης πολλάπλές και ποικίλες εισαγωγές από την αρχή της πανδημίας. Οι ταξιδιωτικοί περιορισμοί που επιβλήθηκαν φαίνεται να έχουν περιορίσει την ανάμιξη μεταξύ των αφρικανικών χωρών, με τις περισότερες αλληλουχίες να ανήκουν σε προγενέστερη ποικιλότητα εντός της ίδιας χώρας.

- Στις ΗΠΑ βλέπουμε μια δαφορετική εικόνα καθώς τα εσωτερικά ταξίδια δεν περιορίστηκαν: βλέπουμε ανάμιξη μεταξύ όλων των πολιτειών καθώς και τοπική διασπορά. Στο Μεξικό και την Κεντρική Αμερική βλέπουμε παραδείγματα γεωγραφικών συμπλεγμάτων της διασποράς, ειδικά μεταξύ της Καλιφόρνια (ΗΠΑ) & της Baja California (Μεξικό).

```


<!-- ############ SLIDE BREAK ############# -->
# [Παγκόσμια κατανομή της γενετικής ποικιλομορφίας](https://nextstrain.org/ncov/global/2020-08-11?c=clade_membership&d=map&r=color)

Από την εμφάνισή του στα τέλη του 2019, ο SARS-CoV-2 έχει διαφοροποιηθεί σε πολλές παραλλαγές που συν-κυκλοφορούν. Προκειμένου να αναλύσουμε αυτές τις παραλλαγές, τις ομαδοποιήσαμε σε κλάδους που ορίζονται από την παρουσία συγκεκριμένων μεταλλαγών.

Για την ώρα ορίζουμε 5 βασικούς κλάδους (δείτε [αυτή την ανάρτηση σε μπλογκ](https://nextstrain.org/blog/2020-06-02-SARSCoV2-clade-naming) για λεπτομέριες):


* οι κλάδοι 19A και 19B εμφανίστηκαν στο Wuhan και κυριάρχησαν στην αρχή της πανδημίας.
* ο κλάδος 20A προέκυψε από τον 19A, κυριαρχώντας στην ευρωπαϊκή επιδημία στις αρχές Μαρτίου και έχοντας εξαπλωθεί παγκοσμίως.
* οι κλάδοι 20B και 20C είναι μεγάλοι και γενετικά διαφοροποιημένοι υποκλάδοι του 20Α.


<svg viewBox="0 0 120 80">
<g transform="translate(-77.7 -164.8)"><circle cx="177.3" cy="172.6" r="2.6" fill="#e8ce4b"></circle><circle cx="177.3" cy="183.2" r="2.6" fill="#a8d66e"></circle><circle cx="177.3" cy="193.8" r="2.6" fill="#ff923a"></circle><circle cx="177.3" cy="204.4" r="2.6" fill="#a8d66e"></circle><circle cx="177.3" cy="215" r="2.6" fill="#4c87e8"></circle><circle cx="177.3" cy="236.1" r="2.6" fill="#4c87e8"></circle><circle cx="177.3" cy="225.6" r="2.6" fill="#6ec2b2"></circle><path fill="none" stroke="#a8d66e" d="M129.6 172.6h-5.2v31.8h52.9"></path><path fill="none" stroke="#e8ce4b" stroke-width="1.005" d="M129.6 172.6h47.7"></path><path fill="none" stroke="#a8d66e" d="M177.3 183.2h-53"></path><path fill="none" stroke="#ff923a" d="M177.3 193.8h-47.7"></path><path fill="none" stroke="#4c87e8" d="M177.3 236.1H92.6v-47.6h26.5"></path><path fill="none" stroke="#6ec2b2" d="M177.3 225.6H97.9"></path><path fill="none" stroke="#4c87e8" d="M177.3 215H92.6"></path><path fill="none" stroke="#a8d66e" d="M129.6 193.8h-5.2m0-5.3H119"></path><path fill="none" stroke="#4c87e8" d="M97.9 225.6h-5.3m0-15.9h-5.3"></path><text style="line-height: 1.25;" x="76.7" y="207" fill="#4c87e8" stroke-width="0.3" font-family="sans-serif" font-size="7.1" font-weight="400" letter-spacing="0" word-spacing="0"><tspan x="76.7" y="207">19A</tspan></text><text style="line-height: 1.25;" x="95.3" y="222.9" fill="#6ec2b2" stroke-width="0.3" font-family="sans-serif" font-size="7.1" font-weight="400" letter-spacing="0" word-spacing="0"><tspan x="95.3" y="222.9">19B</tspan></text><text style="line-height: 1.25;" x="108.5" y="185.9" fill="#a8d66e" stroke-width="0.3" font-family="sans-serif" font-size="7.1" font-weight="400" letter-spacing="0" word-spacing="0"><tspan x="108.5" y="185.9">20A</tspan></text><text style="line-height: 1.25;" x="127" y="191.2" fill="#ff923a" stroke-width="0.3" font-family="sans-serif" font-size="7.1" font-weight="400" letter-spacing="0" word-spacing="0"><tspan x="127" y="191.2">20C</tspan></text><text style="line-height: 1.25;" x="127" y="170" fill="#e5cb4a" stroke-width="0.3" font-family="sans-serif" font-size="7.1" font-weight="400" letter-spacing="0" word-spacing="0"><tspan x="127" y="170">20B</tspan></text></g>
</svg>


Εδώ βλέπουμε την κατανομή των κλάδων στον κόσμο (τα χρώματα αντιστοιχούν σε συμπλέγματα ανά κλάδους).
Μπορείτε να δείτε ότι χώρες στην περιοχή της Ασίας έχουν μεγαλύτερα τμήματα των 19A και 19B (μπλε) καθώς οι παραλλαγές αυτές κυριάρχησαν στην αρχή της πανδημίας.
Η Ευρώπη και η Βόρεια Αμερική έχουν ένα μίγμα όλων των κλάδων, αλλά κατά βάση κυριαρχούνται από τους κλάδους 20B και 20C (κίτρινο και πορτοκαλί αντίστοιχα).

#### Εάν έχετε αλληλουχίες SARS-CoV-2 για τις οποίες θα θέλατε να δείτε σε ποιον κλάδο ανήκουν (και να εκτιμήσετε τη θέση τους στο φυλογενετικό δέντρο), δημιουργήσαμε το Nextclade ([clades.nextstrain.org/](https://clades.nextstrain.org/)) το οποίο επιτρέπει την προσθήκη αρχείων FASTA στον περιηγητή σας.


<!-- ############ SLIDE BREAK ############# -->
# [Η περιβόητη μεταλλαγή D614G της πρωτεΐνης ακίδας](https://nextstrain.org/ncov/global/2020-08-11?c=gt-S_614&d=tree,map&r=region&transmissions=hide&legendOpen)

Η μεταλλαγή D614G στο γονίδιο που κωδικοποιεί την πρωτεΐνη ακίδα (S) έκανε πρόσφατα την εμφάνισή της στις ειδήσεις και αποτέλεσε θέμα προβληματισμού.

Οι αποδείξεις κλίνουν στο ότι η παραλλαγή G (κίτρινο) αυξάνει τη μολυσματικότητα του SARS-CoV-2 _σε δοκιμαστικό σωλήνα_ (_in vitro_) και ίσως να έχει επιλεχθεί εξελικτικά για αυξημένη μεταδοτικότητα από άνθρωπο σε άνθρωπο ([Korber et al.](https://www.cell.com/cell/pdf/S0092-8674(20)30820-5.pdf), [Zhang et al.](https://www.biorxiv.org/content/10.1101/2020.06.12.148726v1.full), [Yurkovetskiy et al.](https://www.biorxiv.org/content/10.1101/2020.07.04.187757v2), [Daniloski et al.](https://www.biorxiv.org/content/10.1101/2020.06.14.151357v2), [Volz et al.](https://www.medrxiv.org/content/10.1101/2020.07.31.20166082v1)). Ωστόσο, μια αύξηση στη μολυσματικότητα έρχεται ενδεχομένως με το κόστος να καταστεί ο ιός πιο ευάλωτος στα εξουδετερωτικά αντισώματα ([Weissman et al.](https://www.medrxiv.org/content/10.1101/2020.07.22.20159905v1)).

Εδώ βλέπουμε ότι αυτή η παραλλαγή προκύπτει ότι εμφανίστηκε πολύ σύντομα μετά το αρχικό ζωωνοσιακό γεγονός και έπειτα εξαπλώθηκε σε όλο τον κόσμο.
Τον Ιούλιο, η μεταλλαγή 614G υπήρχε στην πλειοψηφία των ιών που κυκλοφορούσαν παγκοσμίως. Από την αρχική εμφάνισή της, η μεταλλαγή προέκυψε πολλαπλές φορές καθώς και υπέστη αντίστροφη μετατροπή στην μεταλλαγή 614D.
Δεν υπάρχουν αποδεικτικά στοιχεία ότι αυτές οι μεταλλαγές και οι αντίστροφες μετατροπές είχαν ως αποτέλεσμα συνεχιζόμενες αλυσίδες διασποράς.

<!-- ############ SLIDE BREAK ############# -->
# [Αναλύοντας τα τοπικές διασπορές ανεξάρτητα](https://nextstrain.org/ncov/global/2020-08-11?&c=num_date&d=map&r=region&legendOpen&transmissions=show)

Καθώς τα γονιδιώματα που υπάρχουν είναι πάρα πολλά για να παρουσιαστούν σε ένα μοναδικό φυλογενετικό δέντρο, παρέχουμε τοπικές αναλύσεις για καθεμιά από τις 6 περιοχές που φαίνονται εδώ, επιπρόσθετα στη βασική μας 'παγκόσμια' ανάλυση.
Αυτό μας επιτρέπει να εστιάσουμε στην ποικιλομορφία της κάθε περιοχής και ταυτόχρονα να επιλέξουμε το κατάλληλο δείγμα εκτός περιοχής ώστε να διατηρήσουμε μια ευρεία εικόνα όλων των γεγονότων διασποράς μεταξύ των περιοχών στη διάρκεια του χρόνου - όπως βλέπουμε σε αυτή τη διαφάνεια!

Στις επόμενες διαφάνειες θα σας παρουσιάσουμε μια περίληψη της καθεμιάς από αυτές τις περιοχές εναλλάσσοντας το αντίστοιχο σετ δεδομένων. (Αυτό είναι ένα νέο χαρακτηριστικό των αναφορών Nextstrain!)

Το αρχείο με όλες τις αναλύσεις που υποστηρίζονται από εμάς και από άλλους είναι διαθέσιμο στο σύνδεσμο [nextstrain.org/sars-cov-2](https://nextstrain.org/sars-cov-2/).

<!-- ############ SLIDE BREAK ############# -->
# [Η κατάσταση στην Ασία πριν τον Ιούνιο](https://nextstrain.org/ncov/asia/2020-08-11?dmax=2020-06-01&d=map&f_region=Asia&legendOpen)

Εάν παρατηρήσουμε την κατάσταση στην Ασία με βάση τα γονιδιώματα που συλλέχθηκαν πριν τον Ιούνιο του 2020, βλέπουμε σημάδια εκτεταμένης διασποράς εντός της Ασίας καθώς και διασπορά από και προς άλλες περιοχές του κόσμου.

#### Ερμηνεύοντας τις γραμμές και τα χρώματα

Εδώ έχουμε χρωματίσει μόνο χώρες της Ασίας και οι υπόλοιπες περιοχές φαίνονται με αποχρώσεις του γκρι.
Το χρώμα κάθε γραμμής διασποράς (οι γραμμές ανάμεσα στους κύκλους) αντιπροσωπεύει την τοποθεσία προέλευσης, άρα όλες οι **χρωματισμένες** γραμμές αντιπροσωπεύουν γεγονότα διασποράς που προέρχονται από μια χώρα εντός της Ασίας (σε αυτό το παράδειγμα).

#### Διασπορά εντός της Ασίας

Πολλά γεγονότα διασποράς που σχετίστηκαν με ασιατικές και μη ασιατικές χώρες ήταν εισαγωγές στην Ασία (γκρι γραμμές). Ιδιαίτερα εμφανείς σε αυτή την απεικόνιση είναι οι διασπορές από την Ευρώπη στην Ασία (παρόλο που οι γραμμές φαίνεται να προέρχονται από τη Γερμανία, το σημείο αντιπροσωπεύει ολόκληρη την Ευρώπη). Ωστόσο, πρέπει να είμαστε προσεκτικοί με τις ερμηνείες αυτών των διασπορών καθώς η δειγματοληπτική μεροληψία μπορεί να παίξει σημαντικό ρόλο (έχουμε πολλά περισσότερα δείγματα από την Ευρώπη απ'ότι από οπουδήποτε αλλού).

<!-- ############ SLIDE BREAK ############# -->
# [Κατάσταση στην Ασία μετά την 1η Ιουνίου](https://nextstrain.org/ncov/asia/2020-08-11?d=tree,map&dmin=2020-06-01&f_region=Asia&legendOpen&p=grid)

Βλέποντας τα γονιδιώματα μετά την 1η Ιουνίου (δηλ. τους τελευταίους 2 μήνες), παρατηρούμε ότι η δειγματοληψία αντιστοιχεί σε λιγότερες χώρες.
Το γεγονός αυτό περιορίζει τα συμπεράσματα που μπορούμε να βγάλουμε, αλλά φαίνεται ότι ενδεχομένως να συνέβησαν λιγότερα γεγονότα διασποράς μεταξύ των χωρών.

Αυτό γίνεται φανερό κοιτώντας τη φυλογένεση όπου έχουμε μια μεγάλη μονοφυλετική ομάδα (στο ίδιο σημείο του δέντρου) γονιδιωμάτων από τη Σιγκαπούρη (κίτρινο) και το Μπαγκλαντές (ανοιχτό πράσινο).

Τα δεδομένα αυτά συνάδουν με τα λιγότερο συχνά ταξίδια εκτός χωρών και τα αυστηρότερα μέτρα ελέγχου.


<!-- ############ SLIDE BREAK ############# -->
# [Περίληψη της Ωκεανίας](https://nextstrain.org/ncov/oceania/2020-08-11?d=tree,map&f_region=Oceania&legendOpen&p=grid&transmissions=hide)

Εδώ μπορούμε να εξερευνήσουμε τα ~790 γονιδιώματα από την Αυστραλία και τη Νέα Ζηλανδία μαζί με άλλα ~1100 γονιδιώματα να μας δίνουν την παγκόσμια προοπτική.
Μόνο τα δείγματα από την Αυστραλία και τη Νέα Ζηλανδία είναι χρωματισμένα.

Μπορείτε να δείτε ότι τα δείγματα είναι διάσπαρτα σε όλο το δέντρο, πράγμα που υποδεικνύει ότι η Ωκεανία εκτέθηκε στην (περισσότερη) παρατηρούμενη γονιδιωματική ποικιλομορφία του SARS-CoV-2.

Η πλειοψηφία των δειγμάτων από τη Νέα Ζηλανδία (μπλε, μωβ, πράσινο) προέρχεται από ένα στενό χρονικά πλαίσιο, μεταξύ Μαρτίου και Απριλίου, χάρη στην επιτυχημένη στρατηγική περιορισμού που υιοθέτησε η κυβέρνηση της Νέας Ζηλανδίας. Ενώ η χώρα βρίσκεται ξανά σε κανονικούς ρυθμούς, τα σύνορα είναι ακόμα κλειστά για όλους τους μη-κατοίκους ώστε να περιοριστούν οι πιθανότητες επανεισαγωγής του ιού στη χώρα. Οι πολίτες που επιστρέφουν πρέπει να παραμείνουν σε καραντίνα για 14 μέρες πριν επιστρέψουν στη χώρα.

Αυτή την εβδομάδα η κυβέρνηση της Νέας Ζηλανδίας ανακοίνωσε τέσσερα νέα κρούσματα κοινοτικής διασποράς που δε συνδέονται με εισαγόμενα κρούσματα. Η γενετική αλληλούχηση θα βοηθήσει ενδεχομένως στην κατανόηση της παράκαμψης των αυστηρών ελέγχων από τον SARS-CoV-2 -- περισσότερα παρακάτω!

_ΣΥΜΒΟΥΛΗ: εάν κυλύσετε το ποντίκι σας πάνω στους κύκλους του χάρτη μπορείτε να δείτε τις αντίστοιχες άκρες των κλάδων επισημασμένες!_


<!-- ############ SLIDE BREAK ############# -->
# [Αναζωπύρωση στην Αυστραλία](https://nextstrain.org/ncov/oceania/2020-08-11?d=tree&dmin=2019-12-29&f_country=Australia&label=clade:20B&p=grid&transmissions=hide&legendOpen)

Η Αυστραλία και το κρατίδιο της Βικτώρια (πρωτεύουσα: Μελβούρνη) επισημασμένες εδώ με πορτοκαλί, παρατηρούν αναζωπύρωση των κρουσμάτων COVID-19 και πρόσφατα υιοθέτησαν περαιτέρω μέτρα δημόσιας υγείας ώστε να περιορίσουν την εξάπλωση.

Όλα τα πιο πρόσφατα γονιδιώματα απαρτίζουν έναν υποκλάδο του κλάδου 20B (κυλήστε πίσω στην προηγούμενη διαφάνεια ώστε να δείτε σε ποιο τμήμα της φυλογένεσης τοποθετείται ο κλάδος 20Β).
Οι πρόσφατες ημερομηνίες που ομαδοποιούνται είναι σημάδια τοπικής διασποράς.

Βλέπουμε μια παρόμοια ομαδοποίηση σε αλληλουχίες από τη Νέα Νότια Ουαλία, όπου τα κρούσματα έχουν πρόσφατα επίσης αυξηθεί.


<!-- ############ SLIDE BREAK ############# -->
# [Νέα κρούσματα εντοπίστηκαν στη Νέα Ζηλανδία αυτή την εβδομάδα](https://nextstrain.org/ncov/oceania/2020-08-11?c=gt-nuc_10097,23731&d=tree)

Η Νέα Ζηλανδία ανακοίνωσε πάνω από 100 μέρες χωρίς κοινοτική διασπορά πριν εντοπίσει νέα κρούσματα στην κοινότητα αυτή την εβδομάδα.
Η ομάδα αυτή έχει τώρα διασπαρεί σε πάνω από 30 γνωστά κρούσματα (τη στιγμή της δημοσίευσης της αναφοράς), τα οποία βρίσκονται πρωταρχικά στη μεγαλύτερη πόλη, το Ώκλαντ.

Η πηγή είναι ακόμα άγνωστη, ωστόσο οι επιστήμονες αλληλούχησαν τα δείγματα και ανακοίνωσαν ότι αυτά βρίσκονται εντός της γενεαλογίας B1.1.1 του παγκολίνου. Έτσι, παρόλο που ακόμα οι αλληλουχίες δεν είναι γνωστοποιημένες, γνωρίζουμε ότι ανήκουν στην περιοχή που είναι εδώ χρωματισμένη με μπλε.
Η γενεαλογία αυτή προέκυψε στην Ευρώπη, αλλά έχει παρατηρηθεί σε πολλές περιοχές του κόσμου.


<!-- ############ SLIDE BREAK ############# -->
# [Πρώιμη κατάσταση στην Ευρώπη](https://nextstrain.org/ncov/europe/2020-08-10?d=tree,map&f_region=Europe&p=grid&legendOpen&dmax=2020-02-29&dmin=2020-01-03&f_country=Belgium,Denmark,Finland,France,Germany,Greece,Iceland,Italy,Netherlands,Norway,Spain,Sweden,Switzerland,United%20Kingdom,Austria&transmissions=hide)

O SARS-CoV-2 εξαπλώθηκε ραγδαία σε όλη την Ευρώπη, πιθανότατα κυρίως μέσω άμεσων μεταδόσεων από την Ασία.

Μέχρι τα τέλη Φεβρουαρίου, παρόλο που αναφέρθηκαν επίσημα στην Ευρώπη [μερικές εκατοντάδες κρούσματα](https://www.ecdc.europa.eu/en/cases-2019-ncov-eueea), ο ιός είχε εξαπλωθεί σε τουλάχιστον 15 ευρωπαϊκές χώρες.

Δεδομένου ότι η δειγματοληψία ήταν λιγότερο συχνή στις πρώτες μέρες της πανδημίας, ο SARS-CoV-2 κυκλοφορούσε σχεδόν σίγουρα σε όλη την Ευρώπη, συμπεριλαμβανομένων των χωρών για τις οποίες δεν έχουμε δείγματα.


<!-- ############ SLIDE BREAK ############# -->
# [Απαγόρευση κυκλοφορίας στην Ευρώπη](https://nextstrain.org/ncov/europe/2020-08-10?d=tree,map&f_region=Europe&p=grid&legendOpen&transmissions=hide&dmax=2020-04-28&dmin=2020-03-01&f_country=Finland,Iceland,Spain,Sweden,Switzerland)

Μέχρι το Μάρτιο και τον Απρίλιο μεγάλο μέρος της Ευρώπης έκλεισε τα σύνορα και πολλοί επέβαλαν διαφορετικούς τύπους «λοκντάουν» όπου η κυκλοφορία ήταν περιορισμένη και οι επιχειρήσεις και τα σχολεία κλειστά. Αναμένουμε ότι αυτοί οι περιορισμοί ελάττωσαν τη μεταξύ των χωρών διασπορά, καθιστώντας πιο πιθανό να ομαδοποιηθούν πρόσφατες αλληλουχίες από μια χώρα μαζί με προηγούμενες αλληλουχίες από αυτήν τη χώρα.

Ωστόσο ο SARS-CoV-2 ήταν ήδη τόσο αναμεμιγμένος σε όλη την Ευρώπη που διαφορετικές παραλλαγές του ιού κυκλοφορούσαν σε πολλές χώρες. Οι περισσότερες χώρες είχαν πολλές διαφορετικές παραλλαγές σε κυκλοφορία πριν από το λοκντάουν, που σχετίζονται με ιούς που κυκλοφορούσαν σε άλλες χώρες. Αυτό σημαίνει ότι η φυλογενετική εικόνα παραμένει καλά αναμεμιγμένη ακόμα και μετά το κλείσιμο των συνόρων (απεικονίζεται με πολλά χρώματα το ένα κοντά στο άλλο).

Ωστόσο, μπορούμε να δούμε μερικά σημάδια της αναμενόμενης τοπικής διασποράς. Εδώ, η Φινλανδία και η Σουηδία έχουν ένα πολύ ξεχωριστό σύμπλεγμα διασποράς σε πράσινο και πορτοκαλί χρώμα (περίπου στο 1/3 του δέντρου από την κορυφή), ενώ η Ισπανία (σκούρο μπλε) δείχνει ξεχωριστή τοπική διασπορά στο κάτω μέρος και στην κορυφή του δέντρου. Η Ισλανδία (μωβ) και η Ελβετία (ανοιχτό μπλε) εμφανίζουν επίσης συμπλέγματα τοπικής διασποράς.

_Συμβουλή: Μπορείτε να διευρύνετε την λεζάντα κάνοντας κλικ στο 'Country' στην επάνω αριστερή γωνία του δέντρου!_


<!-- ############ SLIDE BREAK ############# -->
# [Η πρόσφατη ευρωπαϊκή αλληλούχηση επισημαίνει φαινόμενα τοπικής διασποράς και βοηθά στην κατανόηση της προηγούμενης διασποράς SARS-CoV-2](https://nextstrain.org/ncov/europe/2020-08-10?d=tree&f_recency=3-7%20days%20ago,New,1-2%20days%20ago&f_region=Europe&p=full&legendOpen)

Εξετάζοντας μόνο δείγματα που έγιναν διαθέσιμα την περασμένη εβδομάδα παρατηρούμε δύο σημαντικά σημεία.

Πρώτον, μπορούμε να δούμε μια τάση προς ομαδοποίηση των άκρων των κλάδων σε μίνι συμπλέγματα. Αυτό δείχνει ότι η διασπορά εντός της χώρας συνεχίζει να κυριαρχεί - πιθανότατα προϊόν των διαφόρων κανονισμών που επιβλήθηκαν σε όλη την Ευρώπη. Ο ιός συνέχισε να διαφοροποιείται γενετικά κατά τη διάρκεια του λοκντάουν αλλά ήταν πιθανότερο να περιοριστεί σε μια χώρα, πράγμα που σημαίνει ότι μπορούμε συχνά να διακρίνουμε καλύτερα τις τοπικές «παραλλαγές» από αυτές που παρατηρούνται σε άλλες χώρες.

Ορισμένα δείγματα δεν ακολουθούν μια τάση σύνδεσης με άλλα δείγματα από την ίδια χώρα. Μετακινώντας τον κέρσορα πάνω στο όνομα μιας χώρας στη λεζάντα, οι άκρες των κλάδων που προέρχονται από την αντίστοιχη χώρα επισημαίνονται και μας βοηθούν να εντοπίσουμε τέτοια δείγματα. Για παράδειγμα στη μέση του δέντρου μπορούμε να δούμε μερικά σουηδικά δείγματα (πράσινα) τοποθετημένα μέσα σε έναν μεγαλύτερο κλάδο από τη Ρωσία (κόκκινο).
Δεδομένης της εκτενέστερης δειγματοληψίας σε ορισμένες επιμέρους περιοχές πρέπει να είμαστε προσεκτικοί ώστε να μην ερμηνεύσουμε υποτιθέμενες διασπορές μεταξύ χωρών από απεικονίσεις σαν κι αυτήν.

Δεύτερον, μπορούμε να δούμε ότι οι άκρες των κλάδων έχουν μεγάλη διαφορά στην οριζόντια απόστασή τους -- δηλ. τα δείγματα που έγιναν διαθέσιμα την περασμένη εβδομάδα αντιπροσωπεύουν ένα χρονικό διάστημα συλλογής δειγμάτων που εκτείνεται έως τις αρχές Μαρτίου.
Οι λόγοι που κάνουν την αλληλούχηση «παλιών» γονιδιωμάτων χρήσιμη ποικίλλουν, αλλά γενικά αυτά τα δείγματα μας βοηθούν να διευρύνουμε την κατανόησή μας για την εξέλιξη και τη γεωγραφική κίνηση του ιού.

<!-- ############ SLIDE BREAK ############# -->
# [Η πρώιμη κατάσταση στη Νότια Αμερική](https://nextstrain.org/ncov/south-america/2020-08-10?d=tree&f_region=South%20America&p=full&legendOpen&dmax=2020-04-15)

Οι πρώτες αλληλουχίες SARS-CoV-2 της Νότιας Αμερικής είναι από τα τέλη Φεβρουαρίου και τις αρχές Μαρτίου και είναι διάσπαρτες σε όλο το δέντρο υποδηλώνοντας πολλαπλές εισαγωγές του ιού. Καθώς τα διεθνή ταξίδια ελαττώθηκαν το Μάρτιο, μπορούμε να δούμε σημάδια συνεχούς τοπικής διασποράς σε πολλές χώρες.

Πολλές από τις αλληλουχίες της Βραζιλίας (ανοιχτό πράσινο) είναι μέρος δύο μεγάλων συμπλεγμάτων (κοντά στην κορυφή του δέντρου) με κάποιες ενδείξεις ότι αυτή η παραλλαγή μετακινήθηκε γύρω από την ήπειρο φτάνοντας στη Χιλή, την Ουρουγουάη και την Αργεντινή.

Μπορούμε επίσης να δούμε διακριτά συμπλέγματα διασποράς που περιλαμβάνουν την Κολομβία (πορτοκαλί), τη Χιλή (τυρκουάζ), την Ουρουγουάη (ανοιχτό μπλε) και την Αργεντινή (σκούρο μπλε) διάσπαρτα μέσα στο δέντρο.

<!-- ############ SLIDE BREAK ############# -->
# [Η πιο πρόσφατη κατάσταση στη Νότια Αμερική](https://nextstrain.org/ncov/south-america/2020-08-10?d=tree&f_region=South%20America&p=full&legendOpen&dmin=2020-05-01)

Δυστυχώς ενώ ο SARS-CoV-2 συνεχίζει να εξαπλώνεται ευρέως στη Νότια Αμερική, η παραγωγή αλληλουχιών δεν έχει συνεχίσει με αντίστοιχο ρυθμό. Αν και τα κρούσματα παραμένουν υψηλά σε μεγάλο μέρος της ηπείρου, μόνο 68 δείγματα από 5 χώρες (Βραζιλία, Εκουαδόρ, Ουρουγουάη, Αργεντινή και Χιλή) έχουν κοινοποιηθεί από τον Μάιο.

Αν και τα συμπεράσματά μας περιορίζονται από την αραιή δειγματοληψία, σε πολλές περιπτώσεις τα πιο πρόσφατα δείγματα εδράζονται εντός της προηγούμενης ποικιλομορφίας της ίδιας χώρας ή άλλων χώρών της Νότιας Αμερικής. Αυτό υποδηλώνει ότι οι παραλλαγές που κυκλοφορούν τώρα είναι απόγονοι εκείνων που εισήχθησαν στις αρχές της επιδημίας.

<!-- ############ SLIDE BREAK ############# -->
# [Ο SARS-CoV-2 στην Αφρική](https://nextstrain.org/ncov/africa/2020-08-11?d=tree,map&f_region=Africa&legendOpen&transmissions=hide&p=grid)

Όπως και η Νότια Αμερική, η Αφρική είχε πολλές εισαγωγές SARS-CoV-2 στην ήπειρό της, πιθανά από την Ευρώπη. Αυτό φαίνεται από την εξάπλωση των αφρικανικών δειγμάτων στο δέντρο - ακόμη και δείγματα από την ίδια χώρα περιλαμβάνουν διάφορες παραλλαγές.

Έχουμε τώρα διαθέσιμες αλληλουχίες καθ'όλη τη διάρκεια της πανδημίας από πολλές χώρες της Αφρικής, αν και πρόσφατα οι προσπάθειες αλληλούχησης φαίνεται να έχουν μειωθεί. Η Νότια Αφρική έχει συνεισφέρει μεγάλο μέρος των αλληλουχιών.

<!-- ############ SLIDE BREAK ############# -->
# [Ομαδοποίηση στην Αφρική](https://nextstrain.org/ncov/africa/2020-08-11?d=tree&f_region=Africa&legendOpen&p=full&f_country=Democratic%20Republic%20of%20the%20Congo,Senegal,South%20Africa)

Στη Λαϊκή Δημοκρατία του Κονγκό, τη Σενεγάλη και τη Νότια Αφρική μπορούμε να δούμε σαφή σημάδια τοπικής διασποράς, που εμφανίζονται ως συμπλέγματα αλληλουχιών στο δέντρο.
Από τη Σενεγάλη και τη Νότια Αφρική, έχουμε επίσης δείγματα που έχουν συλλεχθεί πιο πρόσφατα.
Αυτά τα δείγματα εμπίπτουν γενικά στην παλαιότερη ποικιλομορφία του ιού στη χώρα, όπως είναι αναμενόμενο από τη συνεχιζόμενη τοπική διασπορά.

Αν και πρέπει να είμαστε προσεκτικοί με τα συμπεράσματά μας δεδομένου ότι περιορίζονται σε μεγάλο βαθμό από την πολύ μεροληπτική δειγματοληψία, τα πρόσφατα δείγματα που διαθέτουμε από την Αφρική δεν προτείνουν συνεχιζόμενη εισαγωγή παραλλαγών του ιού από αλλού.
Αυτό το εύρημα αντικατοπτρίζει πιθανώς τους περιορισμούς στην κινητικότητα που έχουν επιβληθεί σε παγκόσμιο επίπεδο.

<!-- ############ SLIDE BREAK ############# -->
# [Η επιδημία στις Ηνωμένες Πολιτείες είναι ένα μίγμα τοπικής και εσωτερικής διασποράς](https://nextstrain.org/ncov/north-america/2020-08-11?d=tree,map&dmin=2020-04-15&f_country=USA&p=full)

Εδώ παρουσιάζουμε γονιδιώματα από την επιδημία των Ηνωμένων Πολιτειών από τις 15 Απριλίου έως σήμερα. Στα μέσα Απριλίου όλες οι πολιτείες των ΗΠΑ βρισκόταν υπο καθεστώς απαγόρευσης κυκλοφορίας. [Οι πολιτείες έχουν εφαρμόσει από τότε ετερογενείς πολιτικές ανοίγματος](https://www.nytimes.com/interactive/2020/us/states-reopen-map-coronavirus.html).

Σε αυτό το δέντρο, όπως και στα δέντρα για άλλες περιοχές, βλέπουμε παραδείγματα τοπικής διασποράς όπως φαίνεται από τα άκρα κλάδων με παρόμοιο χρώμα που ομαδοποιούνται σην πάροδο του χρόνου. Εάν κάνετε κλικ στην επιλογή "Explore the Data Yourself" και φιλτράρετε την τοποθεσία στην κομητεία Yakima, μπορείτε να δείτε ένα σαφές παράδειγμα εισαγωγής και ανάπτυξης γενετικά σχετιζόμενων ιών σε αυτήν την περιοχή της πολιτείας της Ουάσιγκτον. (Μπορείτε επίσης να [κάνετε κλικ εδώ](https://nextstrain.org/ncov/north-america/2020-08-11?d=tree,map&dmin=2020-04-15&f_country=USA&f_location=Yakima%20County&p=grid) για να το δείτε αυτό, αλλά θα βρεθείτε εκτός αυτής της αφήγησης.)

Ωστόσο στο δέντρο βλέπουμε επίσης διασπορά εντός της χώρας των ΗΠΑ, όπως φαίνεται από την ανάμιξη χρωμάτων στις άκρες των κλάδων του δέντρου. Στον χάρτη η διασπορά εντός της χώρας αντιστοιχεί σε γραμμές που εκτείνονται μεταξύ κρατιδίων. Αυτές οι παρατηρήσεις συνάδουν με τους λίγους περιορισμούς εσωτερικού ταξιδιού και τις πολιτικές ανοίγματος των κρατιδίων.

<!-- ############ SLIDE BREAK ############# -->
# [Η αλληλούχηση στην Κεντρική Αμερική δείχνει διασπορά με γεωγραφική ομαδοποίηση](https://nextstrain.org/ncov/north-america/2020-08-11?d=tree,map,entropy&f_country=Belize,Costa%20Rica,Guatemala,Jamaica,Mexico,Panama&p=grid&transmissions=hide)

Υπήρξε περιορισμένη αλληλούχηση από την Κεντρική Αμερική, ειδικά τους τελευταίους δύο μήνες, γεγονός που περιορίζει τα συμπεράσματα που μπορούμε να αντλήσουμε για την επιδημία σε αυτήν την περιοχή. Από τα γονιδιώματα που έχουν κοινοποιηθεί παρατηρούμε γεωγραφική ομαδοποίηση των γονιδιωμάτων SARS-CoV-2.

Προς το κάτω μέρος του δέντρου, στον κλάδο 19Β, βλέπουμε ένα σύμπλεγμα διασποράς στον Παναμά που ξεκινά στα μέσα Φεβρουαρίου. Αρκετές μεταγενέστερες αλληλουχίες του Παναμά από τον Ιούνιο και τον Ιούλιο φωλιάζουν μαζί με αυτό το σύμπλεγμα, υποδηλώνοντας ότι υπάρχει συνεχής τοπική διασπορά αυτού του γονότυπου του ιού στη χώρα.

Στο Μεξικό βλέπουμε επίσης σαφή γεωγραφική ομαδοποίηση διασποράς έως τον Μάιο. Χωρίς πιο πρόσφατη αλληλούχηση δεν μπορούμε να εξάγουμε συμπεράσματα σχετικά με την επιδημία τους τελευταίους μήνες.

Στο κέντρο του δέντρου υπάρχει ένα σύμπλεγμα κρουσμάτων στη Baja California (γαλάζιο). Αυτά τα κρούσματα εισήχθησαν πιθανώς από την Καλιφόρνια των ΗΠΑ (πράσινα κλαδιά στο δέντρο) το Μάρτιο. Αυτή η συναγόμενη εισαγωγή συνάδει με γνωστούς ταξιδιωτικούς συνδέσμους μεταξύ των γειτονικών τοποθεσιών, παρόλο που πρέπει να είμαστε προσεκτικοί όσον αφορά στην ερμηνεία των συναγόμενων τοποθεσιών διασποράς, δεδομένης της αραιής αλληλούχησης.

<!-- ############ SLIDE BREAK ############# -->
# [Επίλογος](https://nextstrain.org/ncov/global/2020-08-11?d=map)

Καθώς η πανδημία φτάνει στον όγδοο μήνα της παγκόσμιας κυκλοφορίας του ιού μπορούμε τώρα να δούμε συγκεκριμένες αλλαγές μέσα στο χρόνο στην εικόνα που σχηματίστηκε από τη γενετική ανάλυση του ιού, οι οποίες καθορίστηκαν σε μεγάλο βαθμό από την αλλαγή συμπεριφοράς.

Πολλές πρώιμες διασπορές στις ΗΠΑ, την Ωκεανία, την Ευρώπη και σε όλη την Ασία ήταν αρχικά πολύ καλά αναμεμιγμένες καθώς τα παγκόσμια μοτίβα ταξιδιού διέδωσαν τον ιό απίστευτα αποτελεσματικά. Λίγο αργότερα, ποικίλες εισαγωγές στη Νότια Αμερική και την Αφρική, συχνά από την Ευρώπη και τη Βόρεια Αμερική, έσπειραν εκεί τοπικές επιδημίες.

Καθώς η κλίμακα της εξάπλωσης του ιού και της σοβαρότητας του COVID-19 έγινε εμφανής, τα ταξίδια σταμάτησαν σε ένα μεγάλο μέρος του κόσμου. Μετά από αυτό το σημείο μπορούμε να δούμε μια συγκεκριμένη μετατόπιση στην τοπική διασπορά κατά τη διάρκεια των 'απαγορεύσεων κυκλοφορίας' και των πιο αυστηρών ταξιδιωτικών περιορισμών. Ένα αποτέλεσμα αυτού είναι ότι μερικές φορές μπορούμε τώρα να εντοπίσουμε καλύτερα την πηγή ιών καθώς οι τοπικές επιδημίες σε ορισμένες περιπτώσεις έχουν γίνει πιο διακριτές γενετικά. Στις ΗΠΑ η απουσία αυστηρών ταξιδιωτικών περιορισμών στο εσωτερικό της χώρας βοήθησε στη διατήρηση καλά αναμεμιγμένων επιδημιών μεταξύ των κρατιδίων.

Τα σύνορα τώρα ξανανοίγουν και τα ταξίδια έχουν ξαναρχίσει, αν και όχι σε προ-πανδημικά επίπεδα. Αυτό, σε συνδυασμό με το χρόνο καθυστέρησης από τη λήψη δειγμάτων έως τη στιγμή που οι αλληλουχίες τους είναι δημόσια διαθέσιμες, σημαίνει ότι βλέπουμε μόνο μερικά σημάδια ανάμιξης μεταξύ χωρών. Σε γενικές γραμμές, τα πρόσφατα δείγματα τείνουν να συνεχίζουν να ομαδοποιούνται με προηγούμενες αλληλουχίες από την ίδια χώρα, υποδηλώνοντας τη συνεχιζόμενη διασπορά προηγούμενων παραλλαγών του ιού.

Δυστυχώς πολλές χώρες έχουν παρατηρήσει αύξηση του αριθμού κρουσμάτων τις τελευταίες εβδομάδες που συνήθως σχετίζεται με εκ νέου άνοιγμα. Καθώς το βόρειο ημισφαίριο ετοιμάζεται να μετακινηθεί στο φθινόπωρο και τον πιο κρύο καιρό, να ξανανοίξει και να ξαναρχίσει το σχολείο, πρέπει να είμαστε σε ετοιμότητα για νέα αύξηση του αριθμού των κρουσμάτων. Καθώς ο χειμώνας εξελίσσεται στο Νότιο Ημισφαίριο βλέπουμε ανησυχητικά σημάδια ότι η εποχικότητα θα μπορούσε πράγματι να οδηγήσει σε δυσκολότερο περιορισμό της διασποράς - η αρχική επιτυχία της Αυστραλίας με τον ιό έχει μετριαστεί από τον πρόσφατο εντοπισμό κρουσμάτων. Συνεχίζοντας να αυξάνουμε τα τεστ, την ιχνηλάτηση και την απομόνωση, η προσεκτική υγιεινή των χεριών και η συνειδητή χρήση μάσκας μπορούν να βοηθήσουν να κρατήσουμε τις κοινωνίες μας όσο το δυνατόν πιο ανοιχτές ενώ συνεχίζουμε να πολεμούμε τον SARS-CoV-2.

<!-- ############ SLIDE BREAK ############# -->
# [Επιστημονικές ευχαριστίες](https://nextstrain.org/ncov/global/2020-08-11?d=tree&c=author)

Θα θέλαμε να ευχαριστήσουμε για την καταπληκτική και έγκαιρη εργασία τους όλους τους επιστήμονες που συμμετείχαν σε αυτή την πανδημία.
Μόνο μέσω της ταχείας ανταλλαγής γονιδιωματικών δεδομένων και μεταδεδομένων είναι δυνατό να πραγματοποιηθούν αναλύσεις όπως αυτή.

**Σας ενθαρρύνουμε να κάνετε κλικ στο 'Explore the Data Yourself' και να μετακινηθείτε προς τα κάτω στη σελίδα για μια πλήρη λίστα όλων των συγγραφέων. Ο συντάκτης κάθε μεμονωμένης αλληλουχίας είναι διαθέσιμος επιλέγοντας τη στο δέντρο.**

Επίσης εκφράζουμε την ευγνωμοσύνη μας στην GISAID για την παροχή της πλατφόρμας μέσω της οποίας αυτά τα δεδομένα μπορούν να μεταφορτωθούν και να κοινοποιηθούν.
