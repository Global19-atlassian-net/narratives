---
title: Γονιδιωματική ανάλυση της εξάπλωσης του COVID-19. Αναφορά κατάστασης 15/05/2020.
authors:
  - Sidney M. Bell
  - Emma Hodcroft
  - Nicola Müller
  - Cassia Wagner
  - James Hadfield
  - Richard Neher
  - Trevor Bedford
authorLinks:
  - https://twitter.com/sidneymbell
  - https://neherlab.org/emma-hodcroft.html
  - https://bedford.io/team/nicola-mueller/
  - https://bedford.io/team/cassia-wagner/
  - https://bedford.io/team/james-hadfield/
  - https://neherlab.org/richard-neher.html
  - https://bedford.io/team/trevor-bedford/
affiliations: "Fred Hutch, Seattle, USA; Biozentrum, Basel, Switzerland; CZI, CA, USA"
translators:
  - Sofia Paraskevopoulou
  - Sotiris Salloumis
translatorLinks:
  - https://github.com/akifoss
  - https://github.com/codergr
license: "CC-BY"
licenseLink: "https://creativecommons.org/licenses/by/4.0/"
dataset: "https://nextstrain.org/ncov/global/2020-05-14?d=tree&l=clock&legend=closed"

abstract: "Οι αναφορές κατάστασης του Nextstrain χρησιμοποιούν δεδομένα που είναι δημοσίως διαθέσιμα για την ιχνηλάτηση της εξάπλωσης και της εξέλιξης του SARS-CoV-2. Αυτή την εβοδμάδα παραθέτουμε μια γενική εικόνα των ιικών μεταλλάξεων και της σημασίας τους (ή μη) σχετικά με την πανδημία COVID-19."
---
<!-- Translators: Only text after : in the above ^ needs to be translated -->
<!-- Comment tags like these do not need to be translated, they are only to help you! -->
<!-- Ensure that links always end in a 'letter' (. counts) If some kind of text doesn't follow them, it breaks the slide. -->
<!-- numbers can be tagged ilke this: 161</tag> - this is just for us to help find them to update! Just leave in the </tag> bit. -->

<!-- This is left-side text -->
# [Περίληψη](https://nextstrain.org/ncov/2020-05-14?d=tree,entropy&p=grid)

Έχουμε αναλύσει 5.193 δημοσίως διαθέσιμα γονιδιώματα COVID-19. Συγκρίνοντας αυτά τα ιικά γονιδιώματα μεταξύ τους μπορούμε να κατανοήσουμε πώς ο COVID-19 μετακινείται στην υφήλιο. Αυτή την εβδομάδα εστιάζουμε στις ιικές μεταλλάξεις. Καλύπτουμε:
<br><br>
* Από πού προέρχονται οι ιικές μεταλλάξεις (είναι φυσιολογικές) 
* Το ρυθμό μετάλλαξης του SARS-CoV-2 (πολύ κοινός)
* Πόσα στελέχη του SARS-CoV-2 βρίσκονται σε εξάπλωση (απ'όσο γνωρίζουμε είναι ένα)
* Πώς η γεωγραφία και η επιδημιολογία συνεισφέρουν στις διαφορές που παρατηρούμε στους ιικούς γονότυπους (αυτό είναι περίπλοκο)


<!-- ############ SLIDE BREAK ############# -->

<!-- This is left-side text 2-->
# [Πηγές COVID-19](https://nextstrain.org/ncov/global/2020-05-14?d=tree&p=full&legend=closed)

#### Πηγές Nextstrain
* [ΞΕΚΙΝΗΣΤΕ ΕΔΩ: Πώς να ερμηνεύσετε ένα φυλογενετικό δέντρο](https://nextstrain.org/narratives/trees-background/el).
* [Προηγούμενες αναφορές κατάστασης](https://nextstrain.org/ncov-sit-reps/).
* [Επεξηγηματικά Twitter threads](https://bedford.io/misc/twitter/).
* [Βασικές γνώσεις σχετικά με τους κορωνοϊούς](https://nextstrain.org/help/coronavirus/human-CoV).
* [Συχνές παρερμηνείες](https://nextstrain.org/narratives/ncov/sit-rep/2020-03-13?n=11).

#### Εξωτερικοί σύνδεσμοι
* [Πώς μεταλλάσεται και διασπείρεται ο κορωνοϊός (NYTimes)](https://www.nytimes.com/interactive/2020/04/30/science/coronavirus-mutations.html).
* [Ρωτήστε έναν επιστήμονα & Συχνές ερωτήσεις](https://covid19.fas.org/l/en).
* [Αναφορές κατάστασης του ΠΟΥ](https://www.who.int/emergencies/diseases/novel-coronavirus-2019/situation-reports).
* [Πηγές CDC](https://www.cdc.gov/coronavirus/2019-ncov/index.html).

<!-- This is the right-side text -->
```auspiceMainDisplayMarkdown

# Χάσμα στις αναφορές κατάστασης
<p>
Από της αρχή της πανδημίας δεν ήταν ξεκάθαρο το πώς ο SARS-CoV-2 μετακινούνταν μεταξύ των χωρών, σε ποια μέρη κυκλοφορούσε τοπικά και πώς οι τοπικές επιδημίες σχετίζονταν μεταξύ τους.
Τους τελευταίους τέσσερις μήνες ασχοληθήκαμε με αυτές τις ερωτήσεις - κι ακόμα περισσότερες - στις εβδομαδιαίες αναφορές κατάστασης. Σε αυτό το στάδιο της πανδημίας είναι ξεκάθαρο ότι κάποια μοτίβα διασποράς είναι ίδια μεταξύ περιοχών και χωρών:
</p>
<p/>

- Επιδημίες μεταξύ ακόμα και απομακρυσμένων περιοχών του κόσμου είναι βαθιά συνυφασμένες.<p/>
- Μέσω ανθρώπινης μεταφοράς και ταξιδίων, ο ιός έχει εισαχθεί στις περισσότερες κοινότητες πολλαπλές φορές.<p/>
- Από τη στιγμή που αυτές οι "σπίθες" εισέρχονται σε μια νέα κοινότητα, πολλές από αυτές κατευνάζονται χωρίς να προκαλέσουν εκτεταμένη διασπορά. Κάποιες από αυτές ωστόσο, λόγω των υποκείμενων τοπικών συνθηκών και της τυχαιότητας, μεγαλώνουν και έχουν ως αποτέλεσμα τοπικές επιδημίες.<p/>
- Τελικά, αυτές οι τοπικές επιδημίες μετατρέπονται οι ίδιες σε πηγές τέτοιων σπιθών και διασπείρουν τον ιό σε νέες τοποθεσίες.
<p/>

Δε μας εκπλήσσει το γεγονός ότι παρατηρούμε το μοτίβο αυτό σε χώρες που αντιμετωπίζουν το πρώτο κύμα μολύνσεων. Το πιο ανησυχητικό είναι ότι βλέπουμε αυτό το μοτίβο ακόμα και μετά από επανεισαγωγές του ιού σε χώρες που το αρχικό τους κύμα είχε περάσει μήνες πριν.
Τελικά, αυτό το μοτίβο ανατρέπεται μόνο όταν μια χώρα είναι σε θέση να πραγματοποιήσει εκτεταμένους ελέγχους (test), να ιχνηλατίσει (trace) και να απομονώσει (isolate) άμεσα τα αντίστοιχα κρούσματα.
<br><br>

Αυτό σημάινει πως οι επιδημίες σε όλα τα μέρη του κόσμου είναι βαθιά συνδεδεμένες και η μάχη κατά του COVID-19 θα είναι πάντα παγκόσμια -- δεν μπορούμε να νικήσουμε τον ιό πουθενά χωρίς να τον έχουμε χειριστεί παντού.
<br><br>

Σε αυτό το στάδιο της πανδημίας, η γονιδιωματική επιδημιολογία είναι κατεπειγόντως απαραίτητη σε τοπικές αλλά και ευρύτερες κοινότητες μέσω των αντίστοιχων γραφείων δημόσιας υγείας.
<br><br>

Έτσι, αυτή θα είναι η τελευταία μας αναφορά κατάστασης για ένα διάστημα, αν και ο στόχος μας είναι να υποστηρίξουμε αντίστοιχες αναφορές από τοπικά γραφεία δημόσιας υγείας.
<br><br>

Βεβαίως θα συνεχίσουμε να παρέχουμε καθημερινές ενημερώσεις σε παγκόσμια και τοπικά επίπεδα καθώς νέες αλληλουχίες διατίθενται συνεχώς.
Όταν η ευρύτερη εικόνα των δεδομένων καταδεικνύει κάτι καινούριο, θα εκδίδουμε επιπρόσθετες αναφορές κατάστασης.
Όλες οι ενημερώσεις θα δημοσιεύονται στο [λογαριασμό twitter του Nextstrain](https://twitter.com/nextstrain) (όπως πάντα).
<br><br>

Μπορείτε επίσης να βρείτε εδώ <a href="https://nextstrain.org/ncov-sit-reps/"> όλες τις προηγούμενες αναφορές κατάστασης</a>.

```

<!-- ############ SLIDE BREAK ############# -->
<!-- This is left-side text -->
# [Αλλαγές στα ιικά γονιδιώματα μέσα στο χρόνο είναι φυσιολογικές](https://nextstrain.org/ncov/global/2020-05-14?c=num_date&d=tree,entropy&m=div&p=full&legend=open)

Ο SARS-CoV-2, ο ιός που προκαλεί την ασθένεια COVID-19, είναι ένας [κορωνοϊός](https://nextstrain.org/help/coronavirus/human-CoV).Όπως και οι υπόλοιποι κορωνοϊοί, ο SARS-CoV-2 έχει ένα γονιδίωμα κωδικοποιημένο σε RNA (αντί σε DNA).
<br><br>
Οι ιοί μολύνουν κύτταρα επειδή χρειάζεται να δανειστούν κυτταρικούς μηχανισμούς για την αντιγραφή τους. Για τους RNA ιούς, αυτή η διαδικασία ενέχει αρκετά λάθη, καθώς οι περισσότερες ιικές RNA πολυμεράσες (οι μοριακές μηχανές που αντιγράφουν το RNA) δεν είναι ικανές να επανεξετάσουν και να διορθώσουν τη δουλειά τους. Αυτό οδηγεί σε συχνές μεταλλάξεις στο ιικό γονιδίωμα, οι οποίες είναι φυσιολογικές και αναμενόμενες.
<br><br>
Είναι σημαντικό να τονίσουμε ότι η μεγάλη πλειοψηφία των μεταλλάξεων αυτών "σπάει" τον ιό ώστε να μην μπορεί να διασπαρεί ή να αντιγραφεί πια, ή δεν αλλάζουν καθόλου τον ιό λόγω [πλεονάζουσας κωδικοποίησης](https://en.wikipedia.org/wiki/Synonymous_substitution).
Αυτό σημαίνει ότι αυτές οι μεταλλάξεις δεν αλλάζουν τις πρωτεΐνες, άρα και τη λειτουργία, του ιού με κανέναν τρόπο. 
Άλλες αλλαγές μπορεί να τροποποιήσουν ελαφρώς μια πρωτεΐνη του ιού, αλλά χωρίς να έχουν κανέναν αντίκτυπο στη λειτουργία.
Σπανίως, μια αλλαγή στο γενετικό κώδικα ενός ιού μπορεί να τον βοηθήσει να αντιγράφεται ή/και να διασπείρεται πιο αποτελεσματικά, αλλά σχεδόν όλες αυτές οι αλλαγές έχουν μόνο μικρή επίδραση.

<!-- ############ SLIDE BREAK ############# -->
<!-- This is left-side text -->
# [Η ποικιλομορφία στο γενετικό κώδικα των ιών είναι χρίσιμη για την ιχνηλάτιση επιδημιών](https://nextstrain.org/ncov/global/2020-05-14?c=gt-ORF3a_57&d=tree,entropy&f_division=New%20York&m=div&p=full)

Οι διαφορές αυτές στα γονιδιώματα των ιών μπορούν να χρησιμοποιηθούν σαν "ψίχουλα ψωμιού" στην ιχνηλάτηση της ιστορίας ενός δείγματος.
Όπως μοιράζεστε μοναδικούς συνδυασμούς γενετικών χαρακτηριστικών με τα μέλη της οικογένειάς σας, έτσι και τα στενά συνδεδεμένα ιικά γονιδιώματα μοιράζονται μοναδικούς συνδυασμούς γενετικών μεταλλάξεων.
<br><br>
Για παράδειγμα, εδώ βλέπετε το ιικό γενεαλογικό δέντρο με κάθε ένα δείγμα χρωματισμένο ανάλογα με το αμινοξύ σε μια συγκεκριμένη θέση στο ιικό γονιδίωμα (γονίδιο "ORF3a", θέση 57).
<br><br>
Με επισήμανση των δειγμάτων από τη Νέα Υόρκη, βλέπουμε ότι τα περισσότερα κρούσματα της Νέας Υόρκης και της Ευρώπης έχουν το αμινοξύ Ιστιδίνη ("Η") παρά τη Γλουταμίνη ("Q") σε αυτή τη θέση. Το γεγονός αυτό, σε συνδυασμό με όλες τις υπόλοιπες θέσεις του γονιδιώματος, μας λέει πως τα κρούσματα αυτά είναι στενά συνδεδεμένα μεταξύ τους.
<br><br>
Μπορείτε επίσης να δείτε τη θέση το γονίδιο "ORF3a" που έχουμε επισημάνει στο διάγραμμα κάτω αριστερά.
<br><br>
Για μια πιο λεπτομερή εξήγηση όλων αυτών των εννοιών, σας προτείνουμε [αυτή την οπτική επεξήγηση](https://www.nytimes.com/interactive/2020/04/30/science/coronavirus-mutations.html) από τους Jonathan Corum και Carl Zimmer.


<!-- ############ SLIDE BREAK ############# -->
<!-- This is left-side text -->
# [Ο εξελικτικός ρυθμός του SARS-CoV-2 είναι τυπικός για έναν κορωνοϊό](https://nextstrain.org/ncov/global/2020-05-14?c=num_date&d=tree,entropy&l=clock&p=full)

Επειδή τα ιικά γονιδιώματα αλλάζουν αναπόφευκτα, αυτές οι διαφορές έχουν την τάση να συσσωρεύονται με ένα σταθερό ρυθμό μέσα στο χρόνο.
<br><br>
Εδώ, ο άξονας χ δείχνει την ημερομηνία που λήφθηκε καθένα δείγμα. Ο άξονας ψ δείχνει το *συνολικό αριθμό* μεταλλάξεων που κάθε 
εχος βρίσκεται μακριά από τη ρίζα του δέντρου. Κάθε δείγμα είναι χρωματισμένο ανάλογα με την ημερομηνία λήψης του.
<br><br>
Ενώ υπάρχουν κάποιες ακραίες περιπτώσεις, κατά μέσο όρο βλέπουμε ότι οι αλλαγές συσσωρεύονται με ένα ρυθμό της τάξης των ~24 αντικαταστάσεων ανά χρόνο. Αυτό σημαίνει ότι αν μια μοναδική ιική γενεαλογία διασπείρονταν από έναν άνθρωπο στον επόμενο για διάστημα ενός χρόνου, θα περιμέναμε να δούμε περίπου 23 αντικαταστάσεις σε ολόκληρο το γονιδίωμα μέχρι τα τέλη του χρόνου.
Καθώς ολόκληρο το ιικό γονιδίωμα του SARS-CoV-2 είναι ~30.000 βάσεις, το παραπάνω αντιστοιχεί χονδρικά σε ~1 μετάλλαξη ανά 1.000 βάσεις το χρόνο.
<br><br>
Τοποθετώντας το σε ένα γενικό πλαίσιο, κατά μέσο όρο ο ιός της γρίπης υπολογίζεται ότι έχει ~2 μεταλλάξεις ανά 1.000 βάσεις το χρόνο και ο ιός του AIDS (ΗΙV) ~4 μεταλλάξεις ανά 1.000 βάσεις το χρόνο. 

<!-- ############ SLIDE BREAK ############# -->
<!-- This is left-side text -->
# [Απ'όσο γνωρίζουμε υπάρχει μόνο 1 στέλεχος SARS-CoV-2](https://nextstrain.org/ncov/global/2020-05-14?branchLabel=clade&c=clade_membership&d=tree&p=full)

Κυκλοφόρησαν διάφορες αναφορές σχετικά με πολλαπλά "στελέχη" του SARS-CoV-2.
Να κάνουμε εδώ μια διευκρίνιση: όταν οι ιολόγοι χρησιμοποιούν τον όρο "στέλεχος", αυτός είναι συχνά απλά μια χρίσημη ετικέτα ώστε να μπορούμε όλοι να αναφερόμαστε στην ίδια ομάδα δειγμάτων (π.χ. οι ετικέτες που έχουμε στα κλαδιά όπως φαίνεται εδώ). Αυτό *δεν* συνεπάγεται ότι έχουν λειτουργική διαφοροποίηση.
<br><br>
Ξεχωριστά, ο όρος "στέλεχος" μπορεί να χρησιμοποιηθεί ως αναφορά σε ιικούς γονότυπους που είναι λειτουργικά διακριτοί, είτε βιολογικά (π.χ. παθογένεια/σοβαρότητα της ασθένειας) ή/και επιδημιολογικά (π.χ. μεταδοτικότητα).
Ωστόσο, είναι σημαντικό να αναφέρουμε πως ο προσδιορισμός δύο γονότυπων που *είναι* λειτουργικά διακριτοί απαιτεί πολύ περισσότερη πειραματικά, κλινικά και επιδημιολογικά δεδομένα από όσα έχουμε αυτή τη στιγμή.
<br><br>
Μια από τις πιο προεξέχουσες υποθέσεις σχετικά με τα στελέχη του SARS-CoV-2 συγκρίνει τα πιθανά στελέχη "D614" και "G614".

<!-- ############ SLIDE BREAK ############# -->
<!-- This is left-side text -->
# [Η μετάλλαξη D614G μπορεί να σχετίζεται με τη μεταδοτικότητα, αλλά μπορεί να εξηγηθεί επίσης από τη γεωγραφία](https://nextstrain.org/ncov/global/2020-05-14?c=gt-S_614&gmax=25778&gmin=21082&p=full)

[Μια πρόσφατη μελέτη](https://www.biorxiv.org/content/10.1101/2020.04.29.069054v1) προτείνει ότι μια μοναδική μετάλλαξη, η D614G (από την αλλαγή αμινοξέος "D" σε "G" στη θέση 614 της "S" ('spike') πρωτεΐνης), είναι ενδεχομένως υπεύθυνη για την αύξηση της μεταδοτικότητας του SARS-CoV-2.
<br><br>
Σε πολλές γεωγραφικές περιοχές, η σχετική συχνότητα της 614G σε σχέση με την 614D αυξήθηκε μέσα στο χρόνο.
Εάν ένας συγκεκριμένος γονότυπος οδηγεί σε καλύτερη μεταδοτικότητα, θα αναμένουμε πως η συχνότητά του θα αυξηθεί μέσα στο χρόνο.
Υπάρχουν, ωστόσο, άλλες εξηγήσεις σχετικά με το γιατί η σχετική συχνότητα ορισμένων γονότυπων μπορεί να αυξηθεί μέσα στο χρόνο.
<br><br>
Σε αυτή τη θέση βλέπουμε έναν αριθμό γεωγραφικών περιοχών που αρχικά οι περισσότερες ιικές γενεαλογίες που βρίσκονταν σε κυκλοφορία είχαν το αλληλόμορφο D. Στη συνέχεια, αυτή η ισορροπία ανατράπηκε έτσι που οι περισσότερες γενεαλογίες είχαν το αλληλόμορφο G.
Αυτό θα *μπορούσε* να είναι ένα σημάδι ότι ο γονότυπος G είναι ελάχιστα "καλύτερος" σε σχέση με τον D (π.χ. εάν οι ιοί με τη μετάλλαξη G είχαν ελάχιστα υψηλότερο R0 μέσω αυξημένης μεταδοτικότητας).
<br><br>
Ωστόσο, αυτό θα μπορούσε να είναι απλά μια παρενέργεια της φυσικής ιστορίας της πανδημίας.
Από την αρχή της πανδημίας, τα περισσότερα στελέχη που εξήχθησαν από την Κίνα είχαν το αλληλόμορφο D. Αργότερα, τα περισσότερα στελέχη από την Ιταλία είχαν το αλληλόμορφο G. Πρόσφατα παρατηρήσαμε συνολικά μεγαλύτερη εξαγωγή του ιού από την Ευρώπη παρά από την Ασία (ωστόσο εδώ σίγουρα υπάρχει επίσης κάποια μεροληψία ως προς τη δειγματοληψία).
Έτσι, θα μπορούσε απλά να ισχύει ότι αυτός ο συγκεκριμένος γονότυπος απλά στάθηκε τυχερός και μεταδόθηκε τόσο γρήγορα επειδή βρέθηκε πρώτος εκεί.
<br><br>
Γίνεται μεγάλη κουβέντα δημοσίως σε σχέση με τα σχετικά πλεονεκτήματα αυτών των δύο υποθέσεων. Θα είναι σημαντικό να ξεχωρίσουμε προσεκτικά αυτές τις υποθέσεις μεταξύ τους, αλλά δεν έχουμε ακόμα επιστημονική ομοφωνία στο ζήτημα αυτό. Για μια πιο λεπτομερή εξήγηση, [δείτε αυτό το thread](https://twitter.com/trvrb/status/1257825352660877313).


<!-- ############ SLIDE BREAK ############# -->
<!-- This is left-side text 13-->
# [Τί μπορείτε να κάνετε](https://nextstrain.org/ncov/2020-05-14?c=country&d=map&p=full)
#### ...ο καθένας ξεχωριστά
* Τηρείτε τα μέτρα κοινωνικής απόστασης, ειδικά εάν ανήκετε σε ευπαθή ομάδα.
* Να θυμάστε πως ακόμα κι αν εσείς δεν ανήκετε σε ευπαθή ομάδα, πολλοί άνθρωποι γύρω σας ανήκουν σε κάποια ευπαθή ομάδα. Ακολουθήστε τις αντίστοιχες πρακτικές ώστε να τους προστατέψετε.
* Πλένετε τα χέρια σας "σα να έχετε κόψει μια καυτερή πιπεριά και πρέπει να αλλάξετε φακούς επαφής".
* Μείνετε στο σπίτι όσο γίνεται περισσότερο -- ειδικά εάν είστε άρρωστοι. Προμηθευτείτε επιπλέον ποσότητες τροφίμων σε περίπτωση που χρειαστεί να μπείτε σε καραντίνα.
* Εάν είστε εργοδότης, ενθαρρύνετε τους εργαζομένους σας να δουλεύουν από το σπίτι όσο αυτό είναι δυνατό.

#### ...η πολιτεία
* Κάνετε εκτεταμένους και δωρεάν ελέγχους για τον εντοπισμό του ιού.
* Εφαρμόστε ισχυρά μέτρα κοινωνικής απόστασης. 
* Χρηματοδοτήστε και υλοποιήστε προσπάθειες ιχνηλάτησης.
* Υποστηρίξτε οικονομικά αυτούς που πλήγονται από τα μέτρα αποκλεισμού.


<!-- This is the right-side text -->
```auspiceMainDisplayMarkdown
# Συμπεράσματα  

#### Οι ιοί αποκτούν φυσικά μεταλλάξεις κατά την αντιγραφή τους. Αυτό είναι φυσιολογικό. Οι μεταλλάξεις μπορούν να μας βοηθήσουν να ιχνηλατίσουμε την πορεία των επιδημιών.
#### Ο ρυθμός μετάλλαξης του SARS-CoV-2 είναι πολύ τυπικός για κορωνοϊούς.
#### Απ'όσο γνωρίζουμε μέχρι τώρα, υπάρχει μόνο 1 λειτουργικό "στέλεχος" του ιού SARS-CoV-2. 
#### Ο διαχωρισμός του βιολογικού αντίκτυπου συγκεκριμένων μεταλλάξεων είναι περίπλοκος -- πολλές διαφορές που αντιλαμβανόμαστε μπορούν να αποδοθούν στην τυχαιότητα και σε επιδημιολογικούς παράγοντες
```

<!-- ############ SLIDE BREAK ############# -->

<!-- This is left-side text -->
# [Επιστημονικές ευχαριστίες](https://nextstrain.org/ncov/global/2020-05-14?d=tree&c=author)

Θα θέλαμε να ευχαριστήσουμε την υπέροχη και συνεχή προσπάθεια όλων των επιστημόνων που έχουν εργαστεί σε αυτήν την πανδημία. 
Μόνο μέσα από τον άμεσο διαμοιρασμό γονιδιακών δεδομένων και μεταδεδομένων είναι δυνατό να πραγματοποιηθούν αναλύσεις σαν κι αυτήν.
<br><br>
**Σας ενθαρρύνουμε να κάνετε κλικ στο 'Explore the Data Yourself' (Εξερευνήστε τα δεδομένα μόνοι σας) και με κύληση προς τα κάτω να δείτε τη λίστα με όλους τους συγγραφείς. Ο συγγραφέας κάθε ξεχωριστής αλληλουχίας γίνεται ορατός αφότου επιλέξετε την αντίστοιχη αλληλουχία στο δέντρο.**
<br><br>
Επίσης ευχαριστούμε θερμά την GISAID που παρέχει τη διαδικτυακή πλατφόρμα διαμοιρασμού των δεδομένων.
